---
layout: post
title: Consultazione sul profilo PEPPOL BIS Documento di Trasporto 3.0
lang: it
ref: consultazione-peppol-bis-documento-trasporto-3-0
excerpt_separator: <!--more-->
tags: peppol
# categories: categoria2
---

AgID come PEPPOL Authority Italiana sta supportando la migrazione dei profili PEPPOL post-award adottati sul territorio nazionale, così come stabilito dal [piano di migrazione di OpenPEPPOL](https://docs.peppol.eu/poacc/upgrade-3/migration/).

Come noto, i profili PEPPOL BIS 3 relativi agli Ordini sono già stati adottati a livello nazionale, in ottemperanza alle regole tecniche NSO emanate dal Ministero dell’Economia e Finanze (MEF).

Al fine di consentire il corretto e continuo funzionamento dei servizi che sul territorio si avvalgono di PEPPOL, AgID, in qualità di PEPPOL Authority, ha aperto un processo di **consultazione** sul profilo **PEPPOL BIS Documento di Trasporto 3.0 (DDT)**, al fine di stabilire la specifica PEPPOL nazionale per il Documento di Trasporto.

Il suddetto processo di consultazione e approvazione NON ha attualmente impatti con il funzionamento del Nodo di Smistamento degli Ordini di acquisto (NSO), che continuerà a gestire esclusivamente i formati di ordine PEPPOL BIS 3 relativi agli Ordini, come esplicitato nelle regole tecniche del MEF.

Future ed eventuali variazioni di NSO, finalizzate al supporto dei DDT, verranno comunicate dal Ministero dell’Economia e Finanze e saranno ribadite anche dalla scrivente.

La bozza delle specifiche sul **PEPPOL BIS Documento di Trasporto 3.0** sono consultabili a questo [link](https://notier.regione.emilia-romagna.it/docs/) [sezione PEPPOL BIS 3(altri processi)].

La roadmap della consultazione prevede:
- **19 Marzo 2020** – ore 14:30 – 15:30 – webinar di presentazione del PEPPOL BIS Documento di Trasporto 3.0 nazionale;
- **27 Marzo 2020** – chiusura della consultazione e data ultima per l’invio di commenti;
- **6 Aprile 2020** – pubblicazione della versione definitiva delle specifiche del PEPPOL BIS Documento di Trasporto 3.0 nazionale.

I commenti potranno essere inviati alla scrivente adottando i template in allegato:

- [Modello_commenti_Documentazione_PEPPOL_BIS_documento_di_trasporto_3_0.doc](/attachments/Modello_commenti_Documentazione_PEPPOL_BIS_documento_di_trasporto_3_0.doc)
- [Modello_commenti_RegoleBusiness_documento_di_trasporto_3_0.doc](/attachments/Modello_commenti_RegoleBusiness_documento_di_trasporto_3_0.doc)
- [Modello_commenti_SINTASSI_documento_di_trasporto_3_0.doc](/attachments/Modello_commenti_SINTASSI_documento_di_trasporto_3_0.doc)

Ogni template è attinente ad uno dei 3 documenti che descrivono l'utilizzo del profilo PEPPOL BIS Documento di Trasporto 3.0.
